
बीज बोने से पहले मिट्टी अच्छी तरह से तैयार कर लें। उचित लंबाई और चौड़ाई के बैड पर बीज को बोना चाहिए। बीज को 1-2 सैं.मी.की गहराई में बोयें। बिजाई के बाद नमी बनाए रखने के लिए पतले कपड़े से  बैड को ढक दें।
बिजाई से 35-45 दिन बाद बीज अंकुरित होकर 3-4 पत्तियों के साथ खेत में रोपण के लिए तैयार हो जाते हैं। रोपण मॉनसून के आने से पहले या उस वक्त जब आपके पास सिंचाई के साधन मौजूद हों, किया जाना चाहिए।  रोपाई से 24 घंटे पहले बैडों को पानी देना जरूरी है ताकि रोपाई करते समय पौधों को आसानी से उखाड़ा जा सके। 