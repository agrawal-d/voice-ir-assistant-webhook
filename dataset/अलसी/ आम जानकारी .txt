
अलसी (लाईनम यूसीटैटिसिमम) की फसल भारत में व्यापक स्तर पर बीजों की प्राप्ति के लिए की जाती है, जिनमें से तेल निकाला जाता है| इसके बीजों में तेल की मात्रा 33-47% होती हैं| अलसी में चिकनाई ज्यादा होने के कारण इससे रंग-रोगन, जल-रोधक फैब्रिक आदि तैयार किये जाते हैं| कुछ क्षेत्रों में इसका प्रयोग खाने के लिए भी किया जाता है| अलसी से तैयार केक को खाद और पशुओं के चारे के लिए प्रयोग किया जाता है| इसका प्रयोग पेपर और प्लास्टिक बनाने के लिए भी किया जाता है| 