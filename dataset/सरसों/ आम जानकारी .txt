
यह भारत की चौथे नंबर की तिलहनी फसल है और तिलहनी फसलों में सरसों का हिस्सा  28.6 प्रतिशत है। विश्व में यह सोयाबीन और पाम के तेल के बाद तीसरी सब से ज्यादा महत्तवपूर्ण फसल है। सरसों के बीज और इसका तेल मुख्य तौर पर रसोई घर में काम आता है। सरसों के पत्ते सब्जी बनाने के काम आते हैं। सरसों की खल भी बनती है जो कि दुधारू पशुओं को खिलाने के काम आती है।
तेल वाली फसलों में भूरी और पीली सरसों, राया, तोरिया आदि आते हैं। पीली सरसों रबी के समय आसाम, बिहार, उड़ीसा, पश्चिमी बंगाल में उगाई जाती है। पंजाब, हरियाणा, उत्तर प्रदेश और हिमाचल प्रदेश में लाभ वाली फसल के रूप में उगाई जाती है। पुराने समय में भूरी सरसों ही मुख्य तौर पर उगाई जाती थी पर आज कल इसकी बिजाई कम हो गई है और इसकी जगह राया ने ले ली है। भूरी सरसों की 2 प्रजातियां हैं, लोटनी और तोरिया। तोरिया कम समय वाली फसल है और सिंचित हालातों में उगाई जाती है। गोभी सरसों नई आ रही तेल वाली फसल है। यह लंबे समय वाली फसल है और हरियाणा, पंजाब और हिमाचल प्रदेश में उगाई जाती है। 